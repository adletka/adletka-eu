<!DOCTYPE html>
<html>
  <head>
    <title>Diplomová práce</title>
  </head>
  <body>
    <h1>Rozvoj hlasových dovedností v oblasti řečnictví, jevištní mluvy a zpěvu z hlediska fonetiky</h1>

<h3>Adl&eacute;ta Hanžlová</h3>

<h4>Vedoucí práce: prof. PhDr. Jan Volín, Ph.D.</h4>

<h4><a href="https://fonetika.ff.cuni.cz/" target="_blank">Fonetický ústav FF UK</a></h4>

<p><b>Abstrakt:</b></p>

<p>Nejrozšířenější formou mezilidské komunikace je komunikace
hlasová. Zájem o rozvoj hlasových dovedností lze zaznamenat už ve
starověkých textech, přístup k rozvoji hlasu napříč historií ovšem
mnohdy není podepřen systematickým výzkumem. Cílem této práce proto
bylo prozkoumat literaturu používanou ve vysokoškolských kurzech
zaměřených na rozvoj hlasových dovedností v oblasti řečnictví,
jevištní mluvy a zpěvu z hlediska jejich obsahu a teoretického základu
vycházejícího z fonetických poznatků.</p>

<p>Na základě rešerše sylabů univerzitních kurzů v informačních
systémech bylo vybráno dvacet publikací k analýze. Ty byly nejdříve
pročteny a popsány z hlediska tematického zaměření a jejich obsah byl
kvantifikován a tříděn do tematických kategorií, které byly pro účely
analýzy v každém odvětví ustanoveny. Vybrané tematické kategorie byly
potom blíže zkoumány z hlediska zastoupení pěti akustickofonetických
domén – domény základní frekvence, spektrální, amplitudové a
temporální domény a domény artikulace.</p>

<p>Napříč zkoumanými odvětvími byly v překryvech tematických kategorií
s akus- tickofonetickými doménami nalezeny styčné body, zastoupení
jednotlivých domén se ovšem napříč příručkami lišilo. V hereckých
příručkách byl u všech kategorií znatelný překryv vždy s jednou
doménou. V řečnických příručkách bylo zastoupení domén podobné, u
kategorie rezonance se ovšem vyskytl stejný překryv s doménou
amplitudovou a spektrální. V pěveckých příručkách bylo u několika
kategorií četně zastoupeno více domén, přičemž spektrální doména byla
zastoupena v rámci všech kategorií, což svědčí o komplexnosti ovládání
vlastností zpěvního hlasu.</p>

<p>Tematické kategorie, do kterých byl obsah příruček tříděn, i
výsledky analýz překryvů užšího výběru kategorií s
akustickofonetickými doménami jsou prezen- továny v řadě komentovaných
tabulek. Zahrnuty jsou dílčí tabulky zaměřené na vybrané aspekty
analýzy, dále pak souhrnné přehledové tabulky dávající dílčí výsledky
do souvislosti. Práce tak pokládá popisný rámec, který by mohl být v
budoucnosti použit jako základ pro formulaci hypotéz v navazujícím
výzkumu rozvoje hlasových dovedností.</p>

<p><b>Klíčová slova:</b> hlasové dovednosti, mluvní projev, pěvecký hlas, jevištní řeč, domény rozvoje</p>

<p>Přečtěte si <a href="Hanzlova_DP_2024.pdf" target="_blank">celý text práce</a>.</p>
<p>Prohlédněte si <a
href="Hanzlova_DP_poster.pdf" target="_blank">poster</a>.</p>

<h4>Citace:</h4>
<p>Hanžlová, A. (2024). <i>Rozvoj hlasových dovedností v oblasti
řečnictví, jevištní mluvy a zpěvu z hlediska fonetiky.</i>, Diplomová
práce, Univerzita Karlova. Vedoucí práce Jan Volín.</p>

<p><b>bibtex:</b><br>
@book{hanzlova_rozvoj_2024,<br>
	address = {Praha},<br>
	title = {Rozvoj hlasových dovedností v~oblasti řečnictví, jevištní mluvy a zpěvu z~hlediska fonetiky},<br>
	publisher = {Diplomová práce, {U}niverzita {K}arlova},<br>
	author = {Hanžlová, Adléta},<br>
	year = {2024},<br>
}
</p>

    </object>
  </body>
</html>